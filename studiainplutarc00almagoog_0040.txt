25

Cluvium Rufum et Messallam de his temporibus scrip·
sisse haudquaquam constat atque etiam contrarium pro·
babillus est 1). Ο. Plinius solus aliquo modo defendi potest,
quamquam haud spernenda argumenta contra Nissenium
attulerunt Lange, Beier, alii 2). Ipsa scripta testantur
quales in difficultates deveniant, qui communem auoto-
rem excogitare aggrediantur.

Praeterea omnes, qui eodem auctore utrumque usum
esse perhibent, Tacitum tantum non unum fontem operi
suo fundamentum posuisse necessario statuunt. Ita rem
se non haberes nonnullis locis efficere studebo T. H. Π.
101. (de Lucilio Basso et Caecina defectionem a Vitellio
meditantibus) ,Scriptores temporum, qui potiente rerum
Flavia domo monimenta belli huiusce composuerunt, cu-
ram pacis et amorem rei publicae corruptas in adulatio-
nem causas tradidere: nobis super insitam levitatem . . ..
aemulatione invidiaque, .... pervertisse ipsum videntur.''
Parum benevole igitur Tacitus de iis, qui ante ipsum de
annis 68, 69 scripserunt, iudicat et collato notissimo ca·
pite H. I. 1. apparet eum id egisse ut primus post omnes,
qui Flavia domo regnante corruptas historias conscripsis-
sent, sine ira et studi0, ,rara temporum (i. c. imperium
Traiani) felicitate, ubi sentire, quae velis, et quae sentias,
dicere licet,’' opus conficeret, oui fidem habere possemus
Quod ut efficeret, undique testimonia conquisivit, rationes
causasque rerum cognovit, ita ut prorsus novum librum
scripserit, omnino non alicuius unici fontis manu ductus.
Cur enim potissimum quemquam illorum sequeretur, quos

uam-...—

1) cf. pgg. 7. sqss, 11. sq.
2) cf. pgg. 9. sq.

 

